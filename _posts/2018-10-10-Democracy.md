---
layout: post
title: Joseph Schumpeter
date: 2018-10-10 17:39:00
description: Procedural democracy
tags: social-science quoteworthy
comments: true
---

<blockquote>
The democratic method is that institutional arrangement for arriving at political decisions in which individuals acquire the power to decide by means of a competitive struggle for the people's vote.
    —Joseph Schumpeter
</blockquote>

ในมุมมองของ โจเซฟ ชุมปีเตอร์ ประชาธิปไตยมิได้หมายถึงการปกครองโดยประชาชน หรือสื่อถึงสภาวะที่อำนาจทางการปกครองอยู่ในมือของประชาชนผ่านระบบผู้แทน หากแต่เป็นเพียงกระบวนวิธี (procedure) ที่ผู้สมัครรับเลือกตั้งสามารถแข่งขันและช่วงชิงคะแนนเสียงของประชาชนในการแสวงหาอำนาจทางการเมืองการปกครอง

ดังนั้น บทบาทของประชาชนภายใต้ระบอบประชาธิปไตยในนิยามของชุมปีเตอร์ จึงไม่ต่างจากบทบาทของผู้บริโภคในบริบทของตลาด ซึ่งมีอำนาจเพียงแค่ในการพิจารณา และเลือกซื้อสินค้าและบริการที่ผู้ผลิตนำเสนอ 

ด้วยเหตุนี้ชุมปีเตอร์จึงเห็นว่าคุณค่าเชิงสัญลักษณ์และเชิงจริยธรรมของประชาธิปไตย หรือเป้าหมายทางสังคม เช่น สิทธิและเสรีภาพ ที่บ่อยครั้งถูกเชิดชูในนามชองประชาธิปไตย ล้วนเป็นเพียงมายาคติที่ก่อให้เกิดการเข้าใจผิดถึงแก่นแท้ของประชาธิปไตย นี่คือที่มาของสิ่งที่เหล่านักรัฐศาสตร์เรียกว่า minimalist conception of democracy
